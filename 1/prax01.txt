1. praktikum

Tutvus C-keelega. Võrdlus Pythoniga.

Palun kasuta programmide koostamiseks oma pead koos C-keele materjaliga. Sellest on rohkem kasu, kui valmis
ruutvõrrandi lahendusprogrammi internetist kopeerimisest.

Ülesanne 1
Kirjuta programm, mis sisestab täisnurkse kolmnurga kaatetite pikkused ning väljastab selle kolmnurga pindala
ja hüpotenuusi pikkuse. Kas kolmnurga pindala tuleb alati õige, kui kaatetid on määratud täisarvulistena? Näiteks
kui mõlemad kaatetid on paaritud arvud? Miks? Mida teha?

Ülesanne 2
Kirjuta programm, mis sisestab ruutvõrrandi
ax2 + bx + c = 0
kordajad ja leiab selle reaalarvulised lahendid (kui need on olemas) või väljastab korrektse teate 
(kui võrrandil reaalarvulised lahendid puuduvad).
Muide, ruutvõrrandi saab ka nö võrrandi kujul (ax2 + bx + c = 0) sisestada ja sellest formaadi abil kordajad 
lasta välja noppida. Proovi!

Meenutuseks ka testandmed:
a       b       c       x1      x2
^^^^^^^^^^^^^^^^^^^^^^^^^^^^^^^^^^^^^^^^
2       5       2      -0.5     -2
3       2       -1      0.33    -1
2       2       2       reaalarvulised lahendid puuduvad
2       4       2       -1

Ülesanne 3
Kirjuta programm, mis töötab menüü põhimõttel: kasutaja sisestab kaks arvu. Programm esitab valikud: liitmine, lahutamine, korrutamine, jagamine (lase valikud teha arvuga), teeb tehte ja väljastab vastuse. Tegevust saab soovi korral korrata.

Ülesanne 4
Kirjuta programm, mis leiab sisestatud arvude hulgast suuruselt teise väärtuse. Kontrolli, 
et programm töötab õigesti ka siis, kui sisestatakse mitu ühesuguse maksimaalse väärtusega elementi. 
Kui see osutub liiga suureks pähkliks, siis sobib ka tavaline maksimumi leidmine. 
Maksimum leitakse kohe sisestamise käigus, andmeid massiivi paigutamata. Kasuta while-tsüklit, 
kus teatud suuruse (nt -999) sisestus on sisestamise lõpu tunnuseks.
